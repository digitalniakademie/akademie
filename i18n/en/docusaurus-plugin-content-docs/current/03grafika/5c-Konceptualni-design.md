---
id: lekce-5c-inkscape
title: Grafika
sidebar_position: 8
---

# Konceptuální design
V užitné grafice je konceptuální design základ grafického stylu. Jedná se o celkový rámec, ve kterém se nacházejí jednotlivé elementy grafiky; tomuto rámci se tvůj design podřizuje, pokud už existuje, nebo ho musíš vytvořit.

Konceptuální design se týká všech oborů, které jsme doposud zmínili — jak oblasti tiskovin tak interaktivního a motion designu.

## Firemní identita (CI)

Firemní identita (**Corporate Identity**, zkráceně CI) je oblast užitného designu, která se zabývá tvorbou a vývojem značky a konceptuálních pravidel užití značky.

:::note Identity
Někdy se pro firemní identitu (Corporate Identity, CI) používá termín grafická identita (Graphic Identity) nebo vizuální identita (Visual Identity). Je to z důvodů, že součástí Brandingu i CI jsou často i jiné než grafické prvky — zvuk, hudební motiv a podobně. Grafická identita je zkrátka nezaměnitelná vizuální reprezentace.

:::

Firemní identita  je druh grafické identity navržené pro podporu firemní kultury a prezentace. Je zpravidla jasně definovaná pro přesně určené aplikace. Obsahuje definici grafické a/nebo písmenné značky, její použití na merkantilních tiskovinách a konceptuální design vizuální komunikace.

### Branding
Branding je marketingový rozvoj značky. Vizuální komunikace značky a firemní identita se dá označit jako součást brandingu.

### Historie vizuální komunikace
Obdoby moderních log a logotypů se používaly odedávna, pravděpodobně ještě před vznikem písma. Grafické symboly a značky, sjednocující vizuální i slovní významy, najdeme všude napříč historií i kulturami:

- iniciály, ligatury a grafické monogramy jednotlivých řemeslníků a stavů
- erbovní znamení; především  šlechtické znaky středověkého Japonska (mony) kvůli svojí konceptuální jednoduchosti a geometričnosti moderní grafické značky silně připomínají
- i firmy a manufaktury měly svoje typické značky, používané ke stejnému účelu jako dnes
- mince, pečetě, plakety a řemeslné miniatury
- státní, kmenové a rodové symboly
- religiózní symbolika (christogramy, chrismony — Chi Rho, staurogramy) a symboly filosofických a politických proudů a hnutí

Moderní vizuální komunikaci a její vzestup samozřejmě ovlivnil technologický rozvoj, především tvorba knih a evoluce užitného designu.  

### Logo a logotyp

- Logo je výraz označující grafický symbol značky — firmy, výrobku nebo projektu.

- Logotyp je typografická varianta loga (písmenná značka). Je to slovo nebo sousloví v charakteristickém stylu. Častokrát se používá — především v případě globálních značek  — logo i logotyp, a to samostatně i kombinovaně.

Pro návrh loga platí stejná grafická pravidla jako pro návrh glyfu.

Používání log a logotypů je definováno konceptuálním dokumentem, buď dokumentací loga nebo **grafickým manuálem**.

:::note Grafika a design

Konceptuální design a vizuální komunikace (pod které spadá firemní identita, tiskoviny i média, a do určité míry i ilustrační činnost) jsou hlavní obory užitné grafiky.

:::

### Elementy
### Psychologie
### Estetika a funkčnost
### Grafické manuály

## Další oblasti konceptuálního designu
- Ilustrace
- Storyboardy
- Design barev

:::note úkol

Vytvoř logotyp pro imaginární průmyslové odvětví.

:::
## Intelektuální vlastnictví
Intelektuální nebo duševní vlastnictví (Intelectual Property, IP) je velice zásadní téma pro konceptuální design a design obecně. Je to natolik rozsáhlá oblast, že je mimo rámec tohoto kurzu. S několika termíny se ale ve stručnosti seznámíme:

**Autorská práva** vznikají vytvořením díla a jsou stále vázána k autorovi (podle legislativy daného státu).

**Copyright** (značka ©) je právo užívání. Teoreticky vzniká samotným vytvořením díla. Copyright je možné poskytnout v rámci licenční smlouvy dalším subjektům, zpravidla na určenou dobu.

**Obchodní známka** (Trademark, značka ™) je právní ochrana značky nebo slova. Obchodní známku je třeba registrovat na určité období a oblast působení. Značka registrované obchodní známky je ® — tuto značku můžeš často vidět ve spojením s logem nebo logotypem.

**Průmyslový vzor** může chránit postup nebo projekt. Je to nejrychlejší a nejjednodušší patentová ochrana. S průmyslovým vzorem se v grafickém designu setkáš poměrně často.

**Patent** chrání vynález nebo unikátní postup. Uděluje se pro určitou oblast a časové období.

:::note Poznámka

 Pokud se budeš grafickým designem zabývat profesionálně, téma intelektuálního vlastnictví — právní ochrany výsledků tvůrčí činnosti — bude pro tebe velice důležité.

 Zákony, které se týkají duševního vlastnictví, jsou často odlišné v jednotlivých státech. Používání ochranných známek se řídí mezinárodními úmluvami.

:::
