---
sidebar_position: 1
---

# Úvodem: Kreativita, vzdělávání a open-source

## Filozofie a struktura kurzů

V psaných lekcích na těchto stránkách jsou stručné přepisy obsahu série videí na YouTube kanálu Digitální Akademie. Struktura každé lekce má tyto části:

1. Přehled
2. Obsah a praktické předvedení
3. Shrnutí
4. Cvičení

Každá následující lekce předpokládá, že si student předvedené techniky vyzkoušel. Lekce jsou minimalistické a snaží se předejít jistému fenoménu tutoriálů, takže:


## Digitální Akademie: Komu je program určený?

Kurzy jsou zaměřené na osvojení základních kreativních principů, platných nezávisle na médiu. Koncept je založený na praktických cvičeních a je určený jak pro začátečníky, tak pro pokročilé studenty, kteří chtějí objevovat nové postupy.

:::tip

Nikdo se nikdy nestal expertem **sledováním videí na internetu**. Nové znalosti musíš použít, a učení je zákeřně kontinuální proces.

:::

## Je program kurzů náročný na vybavení?

Kurzy předpokládají alespoň průměrné počítačové vybavení pro grafické aplikace. Některý software využívá dvoutlačítkovou myš se skrolovacím kolečkem, a numerická klávesnice je výhodou. Kurzy kreslení a malby vyžadují grafický tablet s přítlakem (i když teoreticky se dá malovat i myší...).

:::note Poznámka

 Počítačová technika je jenom nástroj. Když dokážeš efektivně používat to, co máš, tak nebudeš potřebovat to, co nemáš.

:::

## Proč open-source?

Aby byly kurzy co nejdostupnější, všechny lekce využívají profesionální software s licencí, který je open-source a volně ke stažení. Všechny programy také existují i ve verzích pro ty nejrozšířenější operační systémy.

:::tip

Nenech se při učení **ničím** rozptylovat. Každá lekce se vejde do patnácti minut.

:::
## Začni tvořit ještě dnes!
Lekce jsou navržené tak, aby byly co nejkratší a nejefektivnější. Cílem je rozšířit znalosti a umožnit co nejrychlejší využití nových technik.
