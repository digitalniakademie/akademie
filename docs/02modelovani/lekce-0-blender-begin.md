---
id: lekce-0-blender-begins
title: 3D Modelování
sidebar_label: "Seznámení s pracovní plochou"
sidebar_position: 2.1
description: Blender3D pro úplné začátečníky, seznámení s ovládáním programu
keywords: [blender, blender3d, instalace, nastavení, digitální modelování]
---

# Blender: Seznámení s pracovní plochou

## Blender pro úplné začátečníky

![image](../img/01blender-okno.svg)

Po spuštění a výběru nastavení pracovního prostředí Obecné (General) Blender otevře základní scénu v pracovní ploše Layout. Přesuň kurzor do pracovního okna a stiskni <kbd>N</kbd>. Vysune se postranní panel, který zobrazuje základní transformace a také rozšíření.

Stiskni opakovaně <kbd>T</kbd>. Funkce zobrazuje **Nástroje** (*Toolbox*) a je aktuální pro danou pracovní plochu a režim.

### Pohyb ve scéně a pohledy

Pohled na scénu měníš s myší nebo perem pohybem s prostředním tlačítkem <kbd>MMB</kbd> pro rotaci, <kbd>Ctrl</kbd>+<kbd>MMB</kbd> pro zvětšení a <kbd>Shift</kbd>+<kbd>MMB</kbd> pro zvětšení.

![image](./images/blender-axes.jpg)

Ortografické pohledy můžeš měnit na numerické klávesnici. Zkratka pro Quad view je <kbd>Ctrl</kbd>+<kbd>Alt</kbd>+<kbd>Q</kbd>. Pohled na celou obrazovku je <kbd>Ctrl</kbd>+<kbd>Alt</kbd>+<kbd>Space</kbd> a zvětšená plocha <kbd>Ctrl</kbd>+<kbd>Space</kbd>.

### Základní transformace
Objekt vybereš kliknutím levým tlačítkem. Vyber kostku uprostřed scény. Obrysy vybraného objektu se zvýrazní. U vybraného objektu můžeš měnit pozici (1), natočení (2), velikost (3), nebo všechny transformace společně (4)  nástrojem v menu **Nástroje** (*Toolbox*) s ikonami vlevo. Změny se ovládají tažením v barevných osách (X, Y, Z) widgetu, který se zobrazí.

![image](./images/blender-transtool.jpg)

Stisknutím tlačítek <kbd>X</kbd>, <kbd>Y</kbd>, nebo <kbd>Z</kbd> když je nástroj transformace aktivní omezíš funkci transformace pro danou osu.

:::note tip

Vyzkoušej si transformace pomocí widgetů na kostce ve scéně.

:::

Efektivnější způsob transformace je pomocí zkratek: <kbd>G</kbd> je přesun (GO), <kbd>S</kbd> je změna velikosti (SCALE), <kbd>R</kbd> je rotace (ROTATE).  

### Pracovní plochy
Okna můžeš přesouvat a měnit jejich obsah a velikost podle potřeby.

**Jak vrátit pracovní plochu do původního nastavení:** Nastavení plochy se ukládá do souboru. Ulož projekt. V dialogu  otevření souboru <kbd>Ctrl</kbd> + <kbd>O</kbd> otevřete Settings (ikona kolečka vpravo nahoře) a odškrtněte Načíst UI (*Load UI* v anglické verzi).

![image](../img/blender-plocha.jpg)

Tvůj projekt se načte se základním nastavením plochy (UI).

### Přidání a mazání pracovních ploch v menu.

Ulož si pracovní plochu a vyzkoušej si přepínání pracovních ploch.

### Editační a objektový mód
V objektovém módu vytváříme a přesouváme objekty, skupiny nebo kolekce ve scéně. Objekty se upravují v rychlém editačním módu <kbd>Tab</kbd>, nebo v pracovní ploše Modeling.

### Outliner a kolekce

Outliner je přehled hierarchie objektů ve scéně. Pro lepší organizace je vhodné řadit objekty do pojmenovaných skupin, kolekcí, u kterých lze nastavit některé společné vlastnosti, například viditelnost.

## Přehled funkcí Blenderu

Základní typy pracovních ploch jsou připravené jako template při vytváření nového dokumentu (Obecné, VFX, Sculpting atd.). Jedná se o specifické nastavení pracovních ploch a oken, funkce programu jsou stejné.

Funkce programu Blender se rozšiřují pomocí Rozšíření (Add-ons). Některá rozšíření jsou součástí programu, a aktivují se v menu **Upravit ‣ Předvolby Rozšíření** (*Edit ‣ Preferences ‣ Add-ons*). Další se instalují ze staženého archívu .zip ve stejném menu. Některé dostupné moduly jsou volně dostupné, některé jsou komerční.

Nejužitečnější volně dostupná rozšíření najdeš v lekci Pluginy a materiálové uzly.

## Co jde v Blenderu dělat?
Kompletní projekt od modelování po render nebo animaci. Střih a vizuální efekty. Modelování a digitální sochařství. Digitální kresba a malba. Motion design a animace. Přípravy pro 3D tisk.

Kurz se zaměřuje na základní ovládání programu a modelování a digitální sochařství (a spolupráci s ostatními programy).

## Jaký je nejefektivnější způsob ovládnutí programu?

V kurzech se soustředíme se hlavně na pracovní plochy Layout a editační mód.

Cílem je pochopení základů polygonového modelování.

:::note tip

Nejrychleji se postupy naučíš vlastními experimenty (všímej si například změn možností v **menu režimu** při změně pracovní plochy).

![image](./images/blender-rezim.png)

Nové funkce a postupy se dají také rychle objevit prozkoumáním seznamů zkratek — a Blender jich má opravdu hodně!

:::

Můžeme začít.
